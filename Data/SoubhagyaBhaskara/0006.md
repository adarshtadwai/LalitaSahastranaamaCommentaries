एवं चिद्रूपत्वेन प्रकाशात्मकतामुक्त्वा विमर्शात्मकं रूपमाह - उद्यदिति । भानूनां किरणानां सहस्रं यस्य स भानुसहस्रः 
सूर्यः । तस्योद्यत्त्वं विशेषणम् । वर्तमानकालिकोदयवत्त्वं 
तदर्थः । वर्तमाने लटः शतृशानचोर्विधानात् । तेन लौहित्यं 
ध्वन्यते । उद्यतां भानूनां रक्तसूर्याणां यत्सहस्रमानन्त्यं 
तेन तुल्येति वा । अतिलोहितेति फलितोऽर्थः । उक्तं हि स्वतन्त्रतन्त्रे -
ऽस्वात्मैव देवता प्रोक्ता ललिताविश्वविग्रहा ।
लौहित्यं तद्विमर्शः स्यादुपास्तिरिति भावना ॥ऽ
इति । वामकेश्वरतन्त्रेऽपि- ऽस्वयं हि त्रिपुरादेवी लौहित्यं 
तद्विमर्शनमिऽति ।